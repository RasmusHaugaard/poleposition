\section*{Resumé}
Denne rapport beskriver udviklingen af en selvkørende scalextric bil. Bilen bliver udviklet til at kunne køre selv på en ukendt bane. For at kunne netop dette udvikles et mapning-system til at registrere den ukendte bane. Mapningen bliver lavet vha. et digitalt gyroskop og en omdrejningstæller på motoren. Et motorstyringsprogram udvikles til at bruge mapningen. Der udvikles også en elektromagnet til at skabe downforce på bilen, og en stregdetektor til at registrere startlinjen på banen. Der bliver udviklet et 3D-printet chassis for at få plads til alle justeringerne i bilen. Alle de ting der bliver udviklet til bilen er med henblik på at sætte den hurtigst mulige omgangstid på den ukendte bane. 
